# Disinformazione sui social networks durante la pandemia da SARS-CoV-2
Recupero dello scenario italiano attraverso tecniche di scraping e natural language processing
Risorse Tesi di Laurea Magistrale

Per ottemperare ai [termini di servizio di Twitter](https://developer.twitter.com/en/developer-terms/agreement-and-policy) (Content Redistribution), vengono pubblicati solamente gli ID dei Tweet e degli utenti dei dati collezionati. I dati sono rilasciati a scopi di ricerca non commerciali.

# Abstract tesi di laurea
Situazioni di grande incertezza permettono a contenuti di disinformazione di propagarsi molto più facilmente e rapidamente, soprattutto sul web attraverso i principali social media. E' il caso del corrente contesto pandemico che la popolazione mondiale sta fronteggiando: i social media diventano promotori di qualsiasi tipo di idea e opinione, spesso improvvisata e non verificata, talvolta con implicazioni dannose. La tesi si pone l’obiettivo di analizzare il contesto pandemico italiano su Twitter utilizzando tecniche di scraping e Natural Language Processing (NLP), allo scopo di comporre un dataset eterogeneo destinato allo studio della propagazione di notizie false o atte a disinformazione. Per conseguire tale obiettivo sono stati osservati (mediante scraping) i principali esponenti della politica italiana, i partiti più influenti, giornalisti e testate giornalistiche di rilievo (dalla seconda metà di aprile sino agli inizi di ottobre 2020). Ai tweets ottenuti dai profili poc'anzi citati viene unito un corposo dataset di tweets italiani relativi alla pandemia, dal suo inizio fino al 31-08-2020. E' stata quindi implementata una pipeline che ha lo scopo di recuperare profili Twitter e tweets di disinformazione, a partire da una base di tweets ricavati utilizzando un dizionario di URLs di articoli che riportano fatti e opinioni false o discutibili (di contesto pandemico). Successivamente dai profili di testate giornalistiche e giornalisti osservati (dei quali si assume l'autorevolezza di informazione) è stata ricavata una controparte destinata ad un task di classificazione binaria, modellato tramite una rete neurale ricorrente.
